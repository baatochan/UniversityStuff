### C1+
Dzień dobry

Od dziś zaczynamy naszą zdalną współpracę. Na razie nie mam jak prowadzić takich zdalnych spotkań, ale będę przesyłać Państwu kolejne zadania, a sprawdzać będziemy je w ten sposób, że Państwo będą wysyłać swoje prace lub pytania na mojego maila: anna.tyszkiewicz@pwr.edu.pl (proszę nie korzystać z Edukacji).
Jestem też dostępna na Skype jeśli ktoś chciałaby zadać jakieś dodatkowe pytania lub chciał porozmawiać.

Dostępność:
* Pn 13.15-20.15
* Wt 13.15-18.35
* Śr 13.15-20.15
* Czw 13.15-18.35
* Pt 10.00-12.00

Dla studentów zaocznych również w niedziele 15.00-18.00
Te godziny są podane orientacyjnie tzn. jestem ogólnie dostępna w razie pytań, itp.

Materiały będą dostępne pod następującym adresem:
https://drive.google.com/drive/folders/1FCUGcaKjZVgHtw5Df0vgUtdufWwzZsLp?usp=sharing
W tej chwili jest tam już trochę materiałów, z których będziemy po kolei korzystać (czyli nie potrzebują Państwo żadnej książki, itp.). Przed każdymi zajęciami będę zamieszczać nowy plik (docx) z kolejnym zajęciami i zadaniami na dany dzień (np. C1+ class April 30).
Te pliki, które tam teraz są to jeszcze materiały dla pierwszej połowy semestru bo oni różne rzeczy jeszcze sobie kończą. Dla Państwa zacznę zamieszczać pliki z datą zajęć od przyszłego tygodnia.

Czasem dostaną Państwo zadania w formie ćwiczeń, wtedy klucz udostępnię w kolejnym tygodniu, ale czasem poproszę Państwa żebyście w formie pisemnej odpowiedzieli na jakieś pytania. Wtedy wysyłają Państwo odpowiedź na mojego maila w jakiejś formie edytowalnej (docx, PDF). Bardzo proszę żeby nie wysyłać zdjęć zadań napisanych ręcznie w zeszycie bo ja muszę to poprawić i odesłać Państwu z oceną (zazwyczaj stosuję skalę max 10 punktów za każde zadanie)

Zadania domowe wysyłane na maila musza być odpowiednio opisane i wysłane jako załącznik do maila:
Temat wiadomości to imię i nazwisko poziom i numer grupy: np. Jan Kowalski C1+ L00-54n
Te same informacje należy umieścić na górze dokumentu jeśli będą Państwo wysyłać załączniki.
Zawsze podam termin oddania danej pracy.

#### Warunki zaliczenia kursu
Jeśli udałoby nam się wrócić na uczelnię to:
* 50% praca na zajęciach
* 50% raport

Jeśli nie wrócimy na tradycyjne zajęcia:
* 50% zadania pisemne zadawane na kolejnych zajęciach
* 50% raport (oczywiście wcześniej będą osobne zajęcia poświęcone temu jak pisać raport i jakie są cechy formalnego angielskiego)

W razie pytań proszę się śmiało kontaktować.
Pozdrawiam
Anna Tyszkiewicz
